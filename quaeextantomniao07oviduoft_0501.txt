JACOBO AUGUSTO THUANO.

Buccina concinuit Tritonia flebile carmem
Nec tenuit gemitus Nereis uda suos

Adnavere tui puppem delphineS‚ Arion;
Hoc quoque laturi, si modo detur, onus.

At te, Caesar atrox, hominum nil vota deumque ‚
Pectora nil Clario numine foeta movent3

Nil quae Maeonium facundia vincit Ulyssem
Antilochique patrem, Tyndaridosque virum.

Maenadas Orphea flexisset caede nocenteS‚
Bistonias cautes hoc animasset ebur.

Sarmata cantanti serus assurrexit, et Ister
Quamlibet adstrictis frigore plausit aquis.

Cur soli tibi muta lyra est? quid, surde, relegas
Auditam Boreae Sauromatisque chelyn?

Ah! caeso minor illa tui, quam saecula damnant,
Collegae rabies in Cicerone fuit!

Huic caput exsecuit properata caede satelles :
Vivere Nasoni quid nisi saepe mori est?

Invidiam poenae Rostris ‚ scelerate , negasti;
Ut Scytha jam prae te mitis et aequus eat?

Quum vultus Fortuna fugax avertit amicm,
Nubila lux aliquid funere pejus habet.

Si q'ua fides veris, Busiride saevior ipso eS,
Qui miserum prohibes morte, neeique negas.

In Geticam fuga jussa plagam est ‚ ne sola ruboris
Roma sui testis ‚ conscia sola foret.

Quid furis, infestum Phoebo caput? Actia de te
Non hanc emeruit Leucados unda notam.

Nil tamen egisti ε canitur tuus exsul, et aevo
Lumen inexstinctum (rumpere , Caesar‚) adest.

Limine pro patrio spatiosum possidet orbem ε
Hospitium tanto par locus ille viro est.

487
55

