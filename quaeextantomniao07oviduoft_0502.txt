488 mc. 11E1Nsius

Ingeret hoc populis facinus pia fama notandum :
Saecla sui causam postera vatis agent.

In te Helicon Pimpleque minax fera bella movemus :

Hinc en dicta tibi, Caesar inique, fuga est.
Sacrilegum flent Musa nefas atrata Charisque:
Ipse Palatina sset miser aede Deus;
Pectora nam nulli praesentior egit, et hausto
Largius Aoniae fonte rigavit aquae.
Nec duce se mystam profugum defraudat, et una
Visit Hyperboream non novus hospes humum.
Exsilium Nasone fuit sihi Roma negato ‚
Orba sui cantuS‚ pectinis orba sui.
Mente tamen forti magnum tolerare dolorem,
Sustinet infandis et superesse malis.
Hei mihi! tam durae posituris moenia genti
Fratribus altricem jam liquet esse lupam.
Barbara barbariae nunc Romula turba vocetur,
Vincit inhumanos quae feritate Getas.
Cimmerius tenebrasque suas hyememque fugari
Pontus inadsueto vatis ab igne stupet.
Pignora quanta sui, quantum committit alumni
Numinis Arctoo Cirrha benigna mari ἱ
Caesareo sese facundia fulmine major
Erigit in mediis exstimulatque malis,
Vim citharae nervosque novos adversa ministrant;
Gratiaque argutae luctibus aucta lyrae est.
Aspera lectorem quamvis et amara querelae
Copia delectant, et sine fine dolor.
Ingenium lacrymis nec amabile carpitur ipsiS‚
Quaeque trahant animos vincula plangor habet.
Sic, instare videns jam fata, Caystrius ales
Ore cavet, tacitum ne sibi funus eat.

90

95

loo

l 05

110

115

