 

PETRUS BURMANNUS

THEODORO A VELTHUISEN‚

TOPARCHAE IN HEEMSTEDE ‚ etc. ORDINUM TRAJECTINORUM PRAEsml, etc.

 

GRANDE decus Procerum ‚ sancti pars prima senatus ‚
Nec minor Aonii fautor, amorque chori3
Si nitor eloquii, cultaeque potentia linguae,
Pura vel ingenii vena placere potest3
Si Venus et Charites ‚ et Amoris blanda venustas ‚
Si juvat Ausonio Graius in ore lepor;
Suscipe Peligni divina poemata Vatis ;
Et subeat faciles nobilis umbra lares ‚
Quae, memor immeritae violenti Caesaris irae,
Hospitii toto quaerit in orbe locum. ιο
Tendit ab Euxinis Naso tibi brachia ripis ‚
Et placidos portus confugiumque petit.
Frigoris impatienS, hirsutus ab axe Boreo ‚
Ut foveas Batavo membra tepore rogat.
Et, quam nou Istri potuit glacialibus undis ‚ 15
Heemstedio sperat fonte levare sitim.
Si lieet has Musis sacras celebrare latebras,
Exsilium nunquam mitius ille petat3
Nec gravibus molles incendat questibus auras ‚
Aut Latio cupiat rursus ‚ et urbe frui. 20
Has habitet sedes; rabidae jam Caesaris irae
Fulminei grates officiosus agat.
Tristia nec patriae tot carmina fundat amore ,
Laetus at Heemstedium tollat ad astra nemus.

